Post pugnam Chaeronensem cum Philippus Macedo
Oropum urbem cum agro suo , quae urbs, ut ait Strabo,
ἐν ἀμφισβητησίμῳ ἐγεγένητο πολλάκις inter Thebanos
potissimum et Athenienses, illis ‘ademptam his adiudica-
visset, factum populi scitum est, decem tribus agrum
illum ita inter se sortirentur, ut binae singulos sorte
ductos possiderent: ager enim quinque videtur colles
complexus fuisse. Illae sortitae sunt. ·Sed is collis, qui
tribubus Acamantidi et Hippothoontidi obtigerat, in dis-
ceptationem venit essetne iure occupatus. Fuerunt enim
qui illum deo Amphiarao dedicatum defenderent contra
fas a tribubus teneri. Quae dubitationes ut tollerentur
religionique satisfieret populus civi cuidam suo, Euxe-
nippo, viro honesto eique diviti et tum aetate provectiori
hoc negotii dedit, ut cum duobus aliis in fano Amphiarai
incubaret, si quid per somnum offerretur visum, quo
deus ipse aperiret quid rei esset. Profectus est Euxe-
nippus‚ incubat, somnium refert: montem deo sacrum
nec fas esse in potestate tribuum permanere. Tum Po-
lyeuctus Cydantida, non ignobilis homo et in republica
versatus, rogationem ad plebem tulit, tribus ut redde-
rent montem Amphiarao, quippe qui a finitoribus ante
sortitionem exemptus deo et consecratus fuerit, restituc-
rentque pretium quo vendidissent. Addidit in eadem
rogatione, ut reliquae octo tribus damno duarum cave-
rent sarcirentque illae quod amisissent. Huic Polyeucti
rogationi intercessit nescio quis —- is fortasse ipse Hy-
perides fuit -- actione legis male rogatae perfecitque
ut rogator legis caussa caderet multaque viginti quinque
drachmarum afficeretur. Quam calamitatem Polyeuctus

5

