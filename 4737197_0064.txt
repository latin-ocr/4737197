34 ψ scn0L1r

non potuit ferre, sed iratus Euxenippum, de cuius ille
fide antea nihil dubitavisset, denunciavit falsa rettulisse
de somnio, certis quibusdam hominibus in urhe gratifica-
tum. Simul diversissima ille crimina in Euxenippum con-
gerebat et subscriptorem sibi ascivit Lycurgum Butadam.
At Euxenippo subvenit Hyperides, sed is secundarum
partium actor: nam ante Hyperidem alius nescio quis reum
defenderat. Est igitur haec oratio ex genere τῶν δευ-
, τερολογιῶν. Unde apparet, cur quaedam leviter tan-
gantur, illis scilicet satis aperta qui superiori orationi
interfuissent. Cadit hoc in eam potissimum partem ora-
tionis, qua occurrit Hyperides calumniationiPolyeucti de
divitiis Euxenippi per fraudem partis: quae pars ultima
est. Perstringi fodinas argenti, quarum in possessione
fuit reus, licet orator non distincte dicat, omnis finis
orationis non sinit dubitare.

De tempore actae caussae satis constabit legentibus,
universe quidem: qui operosius investigare volent, vel
annum ipsum delinire poterunt. De Euxenippo et Poly-
eucto quaedam praemittenda videntur. Et de illo qui-
dem aliunde nihil, quod sciam, accepimus: nam quem
Olymp. 118, 4 Diodorus Sic. 20, 81 et Dionysius Hal.
in Dinarcho 9 p. 650 Rsk. praetorem fuisse testantur
vel Euxenippum vel Xenippum tametsi fieri posse ut
idem sit non negamus, veri simile esse, fuisse eundem,
nemo contendet. Polyeuctum paullo rectius novimus„

Etenim constabat ante hanc repertam orationem, tres
habuisse orationes Hyperidem, quae ad Polyeuctum specta-
rent: κατοέ Πολυεύκτου, περὶ τοῦ Πολύευκτον ,στρα-
τηγεῒν, πρὸς Πολύευκτον, de quibus recte distinguen-
dis dixit Boeckhius de re navali Athen. p. 249 et H.
Sauppius meus oratt. fragmm. p. 298b, qui ultimam ,illa-
rum post Olymp. 110, 1 habitam esse effecerunt. Illud
vero dubitatum est, quis Polyeuctus ex multis qui tum
erant cognomines Athenis intelligi deberet. Et Sauppius

