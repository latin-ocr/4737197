PRAEFATIO.

Nunquam putaram nostra aetate integram aliquam
orationem Hyperidis'repertum iri, nedum memet edi-
torem fore repertae. Legeram sane alicubi abhinc
aliquot annos de advecto ex superiore Aegypto in
Britanniam papyro altero, qui etipse Hyperidea con-
tineret, similis eius, ex quo anno MDCCCXLVIII
orationis contra Demosthenem laciniae editae sunt.
Sed is rumor memoria mea paene exciderat. Nec
mirum, cum oratorum Atticorum provincia, quorum
ego frequenti quidem illo et vetustO, sed hospitio
tamen fruor, aliorum potius sit doctorum hominum,
ego autem in scenicorum potissimum poetarum stu-
, dium me penitus immerserim. Ecce vero, in aliis
omnibus defixo mihi ineunte mense Martio huius
anni superveniunt litterae Cantabrigienses‚ plenae of-
ficii et humanitatiS‚ velle virum doctum nescio qua
animi sui in me propensione exemplum iam tum
paene ad umbilicum adductae editionis duarum ora-
tionum Hyperidis ex papyro erutarum mihi dono mit-
tere: id qua via commode fieret quaerebat. Tum vero
exultans laetitia, cum famam illam incertis auctori-
bus vulgatam non falsam fuisse comperiebam, illico

humanissimo insperati muneris auctori praeter gra-

