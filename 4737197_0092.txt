62 SCHOLIA.'

accusatorem suum ad εἰσαγγελίαν descendisse, cum ypa—
φὴν πρὸς τούς θεσμοθέτας deferre debuerit, si salvas
leges esse vellet, quas ille levi pede transiluerit ipse,
qui a semet migratas esse clamet. Sese autem af-
firmat reus neque in hac muliere peccavisse neque
ab accusatore suo in medium proferri posse alterum exem—
plum peccati in muliere.

Postremo iudices admonet, ut, quod in tali caussa
summum sit, vitam suam ante actam considerent, animo
a calumniis accusatoris averso. Etenim in eiusmodi maxime
crimine μοιχείας plurimum referre, qualem quis per omne
superius aevum sese gesserit. Parum enim esse credibile,
desubito moechum evadere qui ad quinquagesimum an-
num nihil in se culpae admiserit. Talem se esse, qui
semper in luce urbis et in oculis civium vixerit, alendis
equis studiisque equestribus mire oblectatum. Quod propter
studium praemia laudis sese eximia tulisse, cum ab Athe-
niensibus primum phylarchus ‚ 'mox hipparchus lectus et
Lemnum legatus sit, qui equitibus Atheniensibus praees-
set. Ibi se ab ambabus urbibus insulae coronatum esse
iteratis vicibus nec quidquam sibi neque publice unquam
neque privatim crimini esse datum.

ln fine orationis petit a iudicibus, ut concedant ad—
vocatis suis pro sese verba facere, qui et gravissimo iu-
dicio circumventus sit et eloquentiae facultate careat.
Nec frustra imploravit iudices: statim surgit amicum de-
fensurus Theophilus.

Si de exitu iudicii quaeris, captiosae ratiunculae rei,
quas ille cum testibus certisque argumentis confirmare
non posset ἐκ τῶν εἰκότων repetit, nihil illi profue-
runt. condemnatus est. Nam si altera Lycurgi oratio
in aestimatione litis habita est, Lycophronem caussa ce-
cidisse consequens est. Legimus praeterea, nunquam
Lycurgum quenquam publico iudicio postulavisse quin
vicerit.

