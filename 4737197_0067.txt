SCHOLIA. 37

nippi narrationi, mittere Delphos potius Apollinem scisci-
tatum, non innocentem hominem in periculum adducere.
Quod contra tulisse illum ex narratione somnii rogatio-
nem contra binas tribus et iniustissimam et quodam modo
contrariam sibi ipsam Nam si, ait orator, mons ille tri-
buum erat, odio dignus est qui eas suo privat: sin quod
dei erat occupaverant, tantum abest ut reliquae tribus
ad >damnum illis praestandum essent vocandae, ut illae
inlucro deputare deberent, si non ipsis insuper multa
irrogaretur. .

His tum, pergit, permoti sunt iudices ad condemnan-
dum Polyeuctum: unde haec est secuta Euxenippi acerba
criminatio, in ,quem Polyeuctus, postquam παρανόμων
damnatus est, si Hyperidem audimus, omne virus ma-
lignitatis effudit. Etenim quo certius Euxenippum in
odium adduceret iudicum, diversissima ille crimina et
undecunque corrasa in reum cumulaverat, ut, si caus—
sam non obtineret Euxenippus, ne sepultura quidem in
Attica terra daretur. Maxime autem eo invidiam facie-
bat Euxenippo‚ quod Macedonum favere partibus insi-
mulabat.r In quo ille abutebatur iudice Hyperide Olym-
piadis reginae nomine, cui arguebatur blanditus Euxe-
nippus esse, cum suasor extitit civibus, ut reginae lice-
ret offerre pateram statuae Hygieae in sacello Attico de-
stinatam. Cuiusmodi criminationes ab hac caussa pror-
sus alienas dum Hyperides a reo removet, Euxenippum
suum virum probum et patriae amantem esse docet, cui
nunquam ullum cum Macedonibus intercesserit commer-
cium. Omnino abstinendum accusatori fuisse, si modo,
id quod profecto ,per virtutem possit, ad rempublicam
studium suum conferre vellet, a vexatione bominum pri-
vatorum et oratores imperatoresque in certamen devo-
candos fuisse. Id semet ipsum semper secutum esse, ut
summos in civitate viros aggrederetur, Aristophontem
Azeniensem, Diopithen Sphettium, Philocratem Hagnu-

