SCHOLIA. 63

Tempus habitae orationis aliqua ex parte colligitur
ex commemoratione Dioxippi. Qui Alexandrum in Asiam
secutus in Indis sibi necem intulit a. 326. Ante illum
igitur annum haec acta sunt.

Harrisiani papyri laceras columnas tres nihil commune
habere cum oratione contra Demosthenem, cuius partes
reliquae columnae conservaverunt, sed ad orationis de-
fensor-iae in caussa publica habitae prooemium pertinuisse
editores suo quisque acumine perspexerunt, A. Boeckhius
de oratt. Hyperid. reliquiis Harrisianis p. 40, H. Sauppius
Philologi vol. 3, 683 et Oratt. frgmm. p. 35212, denique
doctissimus nostrarum orationum editor, qui non visis
popularium nostrorum curis easdem reliquias publicavit
Londini et cantabrigiae a. 1850, p. 73 sqq. Idem Ba-
bingto ‚ postquam certissimis indiciis evictum est, Hatri-
siana folia a papyro Ardeniano esse avulsa, verissime
intellexit, Lycophroneae orationis prooemio —illas columnas
ascribendas esse. Simul illud nunc summe probabile
fit, non recte adversatum esse H. Sauppium sententiae
Boeckhii‚ col. XVII ad orationem aliquam hereditariam
accenseri prohibentis. Nam cum in parte orationis nunc
reperta Euphemi illius recurrat mentio, ad Boeckhii iu-
dicium magna facta est probabilitatis-accessio. Memine-
rimus modo , coacervavisse Lycurgum multa variaque
crimina in enm quem reum detulerat Lycophronem. Quan-
quam quo tandem vinculo res Euphemi satis tenebricosae
cum caussa colligatae fuerint nemo facile se assequi posse
speret, nisi cui divinare magnus donavit Apollo.

IX, col. 2, 1 τῇ κατηγορίᾳ χρῆσθαι] Sauppius
sententiam ita fere redintegrat: ὥσπερ καὶ τοῖς ἆν-
αιδίκοις ἐπετρέψατε ὥς ἐβούλοντο τῇ κατ. χρ.
conferunt Demosthenem orat. de cor. 2 τοῦτο (vd ὁμοίως

