xiv PRAEFATIO.

numque parilitas eam vim habuit, opinor, ut qui
Hyperideas orationes disposuerunt grammatici— Cal-
limachus puta Aristophanesque etqui in simili stu—
dio elaboraverunt Pergameni πινακογράφοιε nam Di-
dymum Alexandrinum et Aelium Harpocrationem co-
dex aetate videtur· longe superare —- illi igitur ha-
rum nollent discidium fieri prioremque locum as·—
signarent ei, quam ante Euxenippeam habitam esse
certis poterat indiciis cognosci.

Cum autem plures caussae sint, cur nobis de
recuperatis· his orationibus gratulemur, tum illud mihi
gravissimum videri solet, quod Hyperidis oratoriarum
virtutum a veteribus celebratarum tandem aliquando
certiorem quandam speciem animo informare licet,
quoniam in una certe oratione, quae integra est, ocu-
lis cernimus, Nam orationis Harpalicae λείψανα ut
excitarunt magis quam lenierunt desiderium, ita non
satis ad proprietatem oratoris percipiendam valebant.
Hoc igitur agamus.

Quas 'veteres arbitri primarias praedicant pro-
prietates orationis Hyperideae‚ earum luculenta do-
cumenta exhibent vel hae oratiunculae, nou profecto
illae ex omni copia selectae cum subtili iudicio, sed
prouti fors tulit servatae. Immo vero, ut non pau-
cae ex iis quae interciderunt orationibus longe am-
pliores fuerint et artificiosiores‚ fortasse non male
actum est cum Hyperide, quod ex hoc potissimum
ungue tenemus leonem. Hae ipsae enim orationes
ut sunt de tenuiori genere, ita ad cognoscendam

