vi PRAEFATIO.

tiarum actionem significabam acceptissimum mihi fore,
si opus suum, cuius singulari cupidine cognoscendi
ardebam, recta via et per tabellarium publicum
transmittere vellet quantocius: addebam, hoc facto
posse me de recenti illo graecarum litterarum incre-
mento in diariis litterariis nostris referre per otium
feriarum quae instabant. ld lubenter me recipere
facturum.

Nec irritae preces fuerunt. Nam cum sub finem
mensis Martii ab amicis, quos inviseram, Brunopoli-
tanis in hanc urbem redissem, offerebatur pars ta-
men libri desideratissimi, sed ea potior et qua sitim
meam ad tempus restinguerem: tabulae lithographae
insigni arte factae nuper admodum in manus meas
venerunt, cum specimen typographicum folii quarti
emendabam‚ munificentia Ios. Ardenii, viri clarissimi.
Ego vero avide resignato volumine opinione maio-
rem animo percepi voluptatem: primum raptim legi,
vel dicam devoravi, insigniter captus his recentibus
deliciis; crescebat gaudium, non minuebatur, quoties—
cunque revolvebam, gratulabarque et Ardenio, qui
thesaurum ab interitu retraxit liberalique animo com-v
muni utilitati non invidit, et Ch. Babingtoni, cuicon-
tigit illius εὕρημα suis curis exornatum in dias lu-
minis auras vindicare. Deleniebat autem, simplex et
nativa elegantia sermonis, in argumentando refellen-
doque vel acumen vel astutia, perspicuae et dulcis
lumina narrationis et eius distinctae rerum antea non
cognitarum iucundissima ubertate. Laetitiam augebat

praeter novitatem libri prorsus singularis optimorum

